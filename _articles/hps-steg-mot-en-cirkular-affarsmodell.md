---
layout: article
title: "1, 2, 3: HPs strategi för en cirkulär affärsmodell"
description: "Vad behövs för en helt cirkulär ekonomi utan koldioxidutsläpp? Måste vi alla flytta ut i skogen, leva av det som marken ger och säga farväl till elektricitet, konsumtion och civilisation? Nja — även om det säkerligen haft en markant effekt, så är det inte ett realistiskt scenario. Men vad vi faktiskt kan göra är att leva och konsumera genomtänkt och mer hållbart. Och det är här som HP och den cirkulära affärsmodellen kommer in i bilden."
intro_heading: "1, 2, 3: HPs steg mot en helt cirkulär ekonomi"
intro_lead: "<p>Vad behövs för en helt cirkulär ekonomi utan koldioxidutsläpp? Måste vi alla flytta ut i skogen, leva av det som marken ger och säga farväl till elektricitet, konsumtion och civilisation? Nja — även om det säkerligen haft en markant effekt, så är det inte ett realistiskt scenario. Men vad vi faktiskt kan göra är att leva och konsumera genomtänkt och mer hållbart. Och det är här som HP och den cirkulära affärsmodellen kommer in i bilden.</p>"
---
Många företag har satt hållbarhetsmål, och att bromsa klimatförändringarna står högt upp på mångas agenda. I bräschen går HP, med sin vision om att bli ett helt cirkulärt företag. För att nå visionen har HP tre huvudsakliga strategier:

## Strategi 1: Låt varje produkt leva ett fullt liv!

Att kassera en sak som kan fixas är minst sagt väldigt omodernt. Genom att underhålla, uppgradera och reparera produkter ökas deras livslängd. Därför satsar HP på affärsmodeller som går ut på att köpa en service istället för enskilda produkter. HP underhåller och reparerar produkter, medan kunden kan vara trygg med att ha en förstklassig maskinpark i topptrim.

Men nyproduktion då? Jo, dels strävar HP efter att återanvända fungerande delar från gamla produkter i nya. Dels använder man redan nu i hög utsträckning tervunna eller förnybara material i produkterna. Energin som förbrukas i tillverkningen är i hög grad förnybar, och 2025 är målet att 100% av energin ska komma från förnybara källor. Dessutom arbetar HP mot tillverkningsprocesser helt utan spillprodukter, något som är tätt kopplat till nästa strategi, nämligen …

## Strategi 2: Design för ett långt liv

Design kan ha en avgörande betydelse för en produkts miljöpåverkan. För att affärsmodellen med service, underhåll och reparation ska fungera krävs ett bra grundmaterial. Det vill säga produkter av hög kvalitet, som är konstruerade och designade på ett sätt som gör det möjligt att reparera dem och att återanvända delar. Det är i hög grad en designfråga, varför HP lägger stor vikt vid att ständigt utveckla sin design. Även energieffektiviteten är tätt kopplad till design. HP strävar efter att bygga sina produkter för ett långt liv och att göra dem enkla att reparera så att de kan användas så länge som möjligt.

Arbetet med hållbar design har en lång historia hos HP. Redan 1992 startade man hållbarhetsprogrammet Design for the environment. Idag heter det Design for Circularity, och inom ramen för det pågår en ständig utveckling för att designa både produkter och processer så att de blir en del av en cirkulär ekonomi.

## Strategi 3: Stoppa spillet!

Vem minns väl inte mellanstadiets koleriska syslöjdslärarinna som högröd i ansiktet gastade om oförlåtligt slöseri när man slant med saxen och klippte av en lite för stor tygbit? Faktum är att hon hade en poäng. Vilka material man använder är viktigt — men också hur man använder dem. HP jobbar med att eliminera spill genom effektiv design och tillverkning av både produkter och förpackningar. I samarbete med Ellen MacArthur Foundations New Plastics Economy Global Commitment görs ett stort arbete med att sätta stopp för plastföroreningar, och istället använda plasten i nya produkter.

HPs strategier spelar redan idag en stor roll i kundernas eget hållbarhetsarbete.

Slutmålet? Tillväxt utan ökad resursförbrukning, en helt cirkulär ekonomi utan
koldioxidutsläpp. Så slipper vi flytta ut i skogen och vinka farväl till civilisationen.

[Mer information om HP:s hållbarhetsarbete](https://www.hp.com/se-sv/hp-information/sustainable-impact/planet-product-solutions.html)