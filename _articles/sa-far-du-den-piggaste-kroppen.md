---
layout: article
title: "Så får du den piggaste kontorskroppen"
intro_heading: "Så får du den piggaste kontorskroppen"
intro_lead: "<p>Hjärnan jobbar bäst i en pigg och välmående kropp. Vi kan inte vara produktiva eller effektiva när vi har ont; det är det enkla skälet till att ergonomi borde toppa varje arbetsgivares priolista. Så här får du den friskaste kontorskroppen.</p>"
---
Hjärnan jobbar bäst i en pigg och välmående kropp. Vi kan inte vara produktiva eller effektiva när vi har ont; det är det enkla skälet till att ergonomi borde toppa varje arbetsgivares priolista. Så här får du den friskaste kontorskroppen.

Kontor eller jobba hemma - oavsett vilket så sitter du förmodligen många timmar framför datorn, och sitter du bara lite fel kan det orsaka en hel del problem och smärta.

Att ställa sig upp och sträcka på ryggen då och då är kanske självklart, men kommer du ihåg att röra ögonen också? Ögat har muskler som behöver variation och vila. Åtminstone var 20:e minut bör du släppa datorskärmen med blicken och för en stund fokusera på någonting annat. Placera en tårta eller en söt hundvalp några meter bort, så faller det sig naturligt!

## Rätt utrustning

En bra arbetsställning betyder:

- datorskärmen i ögonhöjd
- rak rygg med stöd i svanken
- armbågarna i 90 graders vinkel
- knäna likaså.

Det kräver rätt utrustning. Höjer du din laptop så att skärmen kommer i ögonhöjd, så hamnar armar och händer i en väldigt konstig position. Det behövs externt tangentbord och mus, gärna en skärm också. Välj ett tangentbord som antingen är plant eller har en ”negativ lutning”, alltså lutar bort från dig; det låter händerna vila i en naturlig vinkel.

## Rör på dig

Jobbar du på kontor, så ta vara på de små utflykterna till kaffemaskinen och toaletten. Det handlar inte om några maratonsträckor, men de har stor betydelse för muskler och blodcirkulation när din kropp för en stund får röra sig och vara i en annan position än vid skrivbordet.

Om du jobbar hemifrån så har du förmodligen mycket närmare till kaffebryggaren och badrummet; därför bör du lägga in små extrasträckor genom att gå några varv runt lägenheten och resa dig upp från stolen några fler gånger än nödvändigt.

## Vad du behöver - och vad du kan strunta i

De flesta av oss måste inte alls ha en höj-och-sänkbar, hjulförsedd kontorsstol med armstöd; i regel räcker det bra med en vanlig köksstol, gärna med en liten kudde eller hoprullad handduk i svanken för att inte säcka ihop.

Däremot: en bekväm arbetsplats som inte leder till smärta och stelhet behöver ett externt tangentbord, mus, och gärna en skärm också. En del tillverkare har tagit ergonomi till nästa nivå med oväntade utformningar av klassiska produkter.