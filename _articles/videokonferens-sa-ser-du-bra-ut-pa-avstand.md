---
layout: article
title: "Så väljer du rätt konferenskamera till videomötet"
description: "Konferenskamera och utrustning för videomöte behöver bara göra en enda sak: Fungera, stabilt, pålitligt och enkelt. Så här väljer du rätt."
image: "/images/articles/videoconference-brio-cup.jpg"
intro_heading: "Videokonferens: Så ser du bra ut på avstånd"
intro_lead: "<p>Du har hört det förut: Hur 2020-2021 blev videokonferensens år, hur vi alla kastades in i en ocean av videomöten där osmickrande grodperspektiv och ofrivilliga glimtar av pyjamasbyxor varvades med dåligt ljud, oskarp bild och “hallå? Hörs jag? Börje, du är mute:ad!”. </p>"
---
{%
  include page_image.html
  src="/images/articles/videoconference-brio-cup.jpg"
%}

Egentligen begär vi bara en sak av vår utrustning för videokonferens: Att slippa tänka på den. Bra utrustning bara funkar, pålitligt och okomplicerat. Vilket väl är vad alla tillverkare påstår om just sina produkter.

Så hur väljer man?

## För ensamseglaren

Då många av oss kommer fortsätta jobba hemifrån åtminstone delvis är det hög tid att uppgradera hemmakontorets maskinpark, om det inte redan är gjort. Vi förväntas se proffsiga ut varifrån vi än jobbar, och dålig bildkvalitet kan inte längre skyllas på datorns inbyggda kamera. Idag finns gott om prisvärda webbkameror av hög kvalitet för små utrymmen. <a href="https://www.atea.se/eshop/products/hemmabio-och-hifi/tillbehor-1/horlurar-och-headsets/?filters=A4_788%7EM_137_382">Komplettera gärna med ett bra headset så att ljudet blir lika skarpt som bilden</a>.

## Mellanstora rum — släng ut högtalartelefonen!

Är ni två eller flera personer i mötet behövs annan, mer avancerad utrustning. För att slippa hålla reda på både ljud och bild (det är ju det vi är ute efter — slippa tänka på utrustningen), välj en produkt som tar hand om både och. <a href="https://www.atea.se/eshop/product/logitech-meetup/?prodid=1764136">Satsa på en modell som monteras som en limpa ovanpå skärmen och tar upp ljud med strålformade mikrofoner</a>, som fångar upp alla deltagare. Så kan du pensionera högtalartelefonen, slippa trassliga sladdar och få mer utrymme på bordet. Vill man dessutom både låta och se bra ut så finns hjälp att få: <a href="https://www.logitech.com/sv-se/video-collaboration/resources/rightsense-technology.html">Logitechs RightSense-teknologi</a> optimerar röster, zoom och klarhet, så att alla i mötet låter och ser så bra ut som möjligt.

{%
  include page_image.html
  src="/images/articles/videoconference-meetup.jpg"
%}

## Stora rum och många deltagare

Kameran i en kvalitetsprodukt för mellanstora rum klarar i regel även stora rum. <a href="https://www.atea.se/eshop/product/logitech-rally-bar/?prodid=2138209">AI-sökaren hittar alla deltagare i rummet</a>, och zoomen justeras automatiskt så att ingen hamnar utanför bild. Men i ett stort rum behöver ljudupptagningen lite stöd: Rally Bar utökas enkelt med ytterligare en mikrofon-enhet, och i riktigt stora rum kan du bygga ut med upp till tre enheter. Ljudtekniken i Rally Bar gör att varje deltagares röst hörs tydligt och justerar automatiskt nivån för allas röster, oavsett om det är en försiktig mumlare eller en person som enbart talar i versaler. Dessutom blir ljudet bättre ju mer utrustningen används; den AI-baserade tekniken lär sig att filtrera bort oönskade ljud, och blir på så vis bättre med tiden.
(Vad vi önskar oss på sikt är förstås en AI som kan filtrera bort dumma kommentarer och alltför omständliga utläggningar. Vem vet vad framtiden bär i sitt sköte?)

## Tänk på det här

- Välj utrustning som inte kräver att användaren laddar ner något nytt program; Rally Bar ansluts via USB till praktiskt taget alla PC och Mac, utan ytterligare programvara. På så vis slipper nya användare krångla med nedladdning och installation.
- I stora rum, kom ihåg att bygga ut med fler mikrofonenheter så att alla deltagare hörs (och hör)  lika bra.
- Landa i insikten att videokonferensen är här för att stanna. Tumma inte på kvaliteten; den här utrustningen är avgörande för att möten, samarbete och gemenskap ska fungera lika bra som det gjorde “förr i tiden” (läs: 2019).
